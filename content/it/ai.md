---
title: "Uso dell'AI"
description: "A proposito dell'uso di AI per questo sito, e altro."
slug: "ai"
aliases: []
translationKey: "ai"
language: it
date: 2025-02-15
Lastmod: 2025-02-15
draft: false 
tags: ["ai"]
categories: ["page", "about"]
featured_image: ""
bsky: false
---

Aggiornamento del 15 febbraio 2025.

---

I LLM sono uno strumento che recentemente sta prendendo molto spazio nel mondo, e anche in come io approccio il mio lavoro.

Sebbene non siano infallibili, l'utilizzo di questi strumenti mi ha permesso di potenziare le mie capacità di realizzazione di contenuti e anche per scrivere codice.

Ogni contenuto che vedete prodotto sul sito è stato da me scritto, originariamente, in almeno una delle lingue che supporto, cioè italiano e inglese. Per la traduzione spesso mi affido a una prima bozza autotradotta. Può capitare quindi che una delle due lingue presenti forme verbali generate da un LLM che non ho riscritto totalmente, soprattutto negli articoli più vecchi, precedenti a 15 febbraio 2025, data in cui ho pubblicato la nuova versione del sito su Netlify.

Sebbene parli inglese in modo fluido, normalmente utilizzo sistemi di revisione per gli errori logici e ultimamente il mio strumento preferito è [LanguageTool](https://languagetool.org).

Uso [Claude 3.5 Sonnet](https://claude.ai) come assistente, principalmente per la ricerca, per supportarmi con le procedure di sviluppo del sito. Uso, sporadicamente, [Perplexity](https://perplexity.com) come motore di ricerca alternativo per evitare il cutoff tecnologico. Uso un po' tutti gli strumenti, tra [ChatGPT](https://chatgpt.com), [Gemini](https://gemini.google.com), e [Grok](https://grok.com) sempre sporadicamente, per curiosità e per testare le loro funzionalità.

Uso [Cursor](https://cursor.sh) come editor di codice, principalmente per scrivere codice HTML, CSS e JavaScript. Se ChatGPT è stato un primo assaggio e Claude il primo vero amore tra gli LLM, Cursor mi ha letteralmente cambiato la vita. Grazie a Cursor, e alle funzioni di autoediting e al *mostruoso* Composer Agent, ho potuto sviluppare in autonomia questo sito, personalizzandolo e sentendolo mio dall'inizio alla fine, imparando a programmare come mai prima. 

Del codice che compone questo sito, per il 80% è stato da me riscritto e completato. Normalmente infatti, chiedo a Cursor di prepararmi la strada, per poi correggere e riscrivere nel mio stile. Ma noto che via via che scrivo, Cursor è sempre più preciso ad adattarsi al mio gergo.

L'AI quindi oggi mi "assiste" e svolge del lavoro sporco, ma non mette la firma per me.

Se in futuro cambiassi approccio, aggiornerò questa pagina.

---

Questa pagina è stata ispirata da [ByDamo](https://www.bydamo.la/p/ai-manifesto), nel suo manifesto sull'uso consapevole di AI.
