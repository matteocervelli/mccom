---
title: "5 Segnali d'Allarme che la Tua Azienda è Intrappolata nella Trappola della Competenza e come evitarli"
description: "Se la tua azienda ha smesso di crescere, il problema non è l'intelligenza artificiale o la crisi globale. Forse il vero problema è che ti stai perdendo i segnali di allarme che ti lampeggiano davanti agli occhi."
layout: "newsletter"
issue_number: 4
slug: "04-trappola-esperienza"
translationKey: "04-experience-trap"
aliases: []
related_article_slug: ""
language: "it"
date: 2025-05-01T16:02:59+02:00
lastmod: 2025-05-01T16:02:59+02:00
draft: false
tags: ['scalability', 'innovation']
categories: ['newsletter']
mailerlite_campaign_id: ""
---

Se la tua azienda ha smesso di crescere, il problema non è l'intelligenza artificiale o la crisi globale.

Forse il vero problema è che ti stai perdendo i segnali di allarme che ti lampeggiano davanti agli occhi. La storia delle imprese ci racconta che la crisi che abbatte non deriva da concorrenti esterni o da nuove tecnologie. Le imprese cadono quando vengono intrappolate nella protezione del loro stesso successo,.

Questa trappola si chiama **Esperienza**

In questo articolo ti indico i 5 segnali di allarme per capire se il passato sta sabotando, in segreto, anche il futuro della tua azienda.

E anche come trasformare in opportunità questa minaccia, prima che sia troppo tardi.

## Perché l'esperienza è una trappola

Qualche anno fa, all'inizio della mia esperienza come CEO, l'azienda che avrei guidato era convinta che fosse tutto sotto controllo.

I risultati in calo? Colpa di clienti che sceglievano prodotti di minor qualità e che non erano disposti a spendere. Certo, non era una nostra mancanza. L'azienda aveva quarant'anni di esperienza e una solida reputazione. Cos'altro potevamo fare, no?

Una dolorosa perdita di quota di mercato fece aprire gli occhi.

L'organizzazione aveva creato un sistema tossico per l'innovazione.

Facevamo riunioni in cui le nuove proposte venivano sistematicamente demolite da frasi come: "l'abbiamo già provato" o "il nostro mercato è diverso". Le idee fresche venivano silenziate e i più effervescenti talenti non venivano invitati a partecipare, in favore di chi "aveva esperienza".  La parola "qualità" significava "come l'abbiamo sempre fatto noi, a differenza dei concorrenti"

Quando un concorrente ci mangiò il mercato per una tecnologia che il nostro sistema tecnico aveva bollato come non adatta, perdemmo il 30% del valore di mercato in meno di diciotto mesi.

Allora capii che il problema non era esterno, ma che le nostre stesse, indubbie, competenze si erano trasformate in una trappola.

Purtroppo, molti CEO e dirigenti italiani, proprio come successo a noi, non riescono a vedere questi segnali fino a che non è troppo tardi. Il vento cambia e la vela della concorrenza ormai è troppo distante.
![La trappola della conoscenza](https://cdn.adlimen.com/branding/visuals/trappola-della-conoscenza.png)

## I 5 segnali d'allarme che preannunciano la catastrofe

1. La **sindrome del "non inventato qua"**: Quando l'organizzazione sminuisce sistematicamente le idee tecniche che vengono dall'esterno, trovando difetti e prendendosela con il cliente.
2. Il **Teatro del Successo**: Quando il vertice celebra solo i successi tecnici interni che ha sponsorizzato e ignora i fallimenti con i clienti o mette in cattiva luce le proposte che non ritiene valide.
3. La **Paralisi da confronto**: Quando si parla solo dei concorrenti diretti e si ignora il confronto con settori diversi perché "sai, il nostro mercato è diverso."
4. La **Sottomissione dell'Innovazione**: Quando a parole si dice che dovremmo innovare, ma nella realtà il reparto di innovazione non ha nemmeno tempo da dedicare alla ricerca, perché deve far da pompiere sempre alle urgenze.
5. La **Camera d'Eco dei dirigenti**: Quando il Management ascolta solo le opinioni concordi e trova critiche continue per chi non è nella stanza o non è d'accordo, alzando spesso la voce.

Se dovessi trovarti di fronte a una di queste situazioni, fermati e cambia logica.

![5 Segnali di Allarme della trappola dell'esperienza](https://cdn.adlimen.com/branding/visuals/5-segnali-allarme-competenza.png)

Io capii di essere in trappola durante una riunione in una stanza zeppa di persone chiamate a discutere dell'ennesimo problema:

1. Innanzitutto, il cliente non capiva niente.
2. Addirittura, era reo di non aver accettato le nostre proposte in passato.
3. "Ma se facessimo come questa azienda?". "No, magari lì funziona, ma per noi è diverso"
4. "Il problema è che non abbiamo un reparto R&D"
5. "Va bene, è deciso, ora ci impegneremo e faremo così"

Rimasi a osservare i quadrotti di cartongesso alle pareti, mentre le persone con i propri blocchi appunti lasciavano la stanza senza un vero piano.

Ma c'è un modo per prendere in mano la situazione. Ecco come, in 3 passi:

## Passo 1: Imparare a riconoscere i segnali d'allarme

>"Le buone aziende falliscono non perché fanno le cose sbagliate, ma perché continuano a fare le stesse cose che le hanno rese vincenti troppo a lungo. I processi che un tempo definivano le loro capacità eventualmente definiscono i loro limiti."
>—Clayton Christensen, [Il Dilemma dell'Innovatore](https://amzn.to/3YSrX0Y)

Affrontiamo la realtà, un buon leader ha bisogno di essere umile e convivere con la vulnerabilità. La sfida più grande è ammettere che ciò che ha funzionato fino a ieri potrebbe non funzionare domani.

Ti ricordi di Kodak, l'azienda americana che dominava la pellicola fotografica, spazzata via dalla tecnologia digitale? Ebbene, nel 1975 fu proprio Eastman Kodak Company a inventare la nuova fotocamera. I dirigenti rimasero colpiti, ma sapevano che i profitti della compagnia derivavano dagli altissimi margini della fornitura di rullini e non volevano cannibalizzare il loro successo.

Poi arrivarono Nikon e Canon e rivoluzionarono il mercato. Quando nel 2000 Kodak provò a saltare sulla rivoluzione tecnologica che aveva creato, ma trascurato, era troppo tardi. Nel 2012, l'azienda che aveva rivoluzionato la fotografia con il suo slogan "Premi il pulsante, noi facciamo il resto" dichiarò bancarotta, vittima non dell'incapacità di innovare, ma dell'incapacità di riconoscere quando le proprie competenze erano diventate una trappola.

Non fare come Kodak:

1. Rivedi continuamente gli elementi fondanti del tuo business
2. Dai voce alle voci dissonanti nell'organizzazione
3. Osserva nuovi entranti nel mercato.

Mettere in discussione lo status quo e l'esperienza deve essere favorito e non portare a conseguenze negative.

## Passo 2: Sviluppare il sistema di allerta

Una volta che hai cominciato a riconoscere i segnali, crea un sistema che li catturi in modo tempestivo.

Safi Bahcall, nel suo libro [Loonshots](https://amzn.to/3EzZXsd), divide l'organizzazione tra 'artisti' che esplorano nuove idee e 'soldati' che gestiscono il business esistente. Se metti il ghiaccio vicino all'acqua, finirà per sciogliersi. Quando manca la separazione, le pressioni operative a breve termine uccideranno sistematicamente le idee più innovative, indipendentemente dalla qualità del team.

Ogni volta che ti lamenti di avere collaboratori non capaci, stai probabilmente mescolando le nuove idee con la quotidianità, portando a un sistema frustrato.

1. Calcola l'età media che hanno i tuoi prodotti di punta e crea strategie per ridurla.
2. Avvia tavoli continui con i clienti dove favorisci le critiche ai prodotti attuali, affidandone la risoluzione a un team di prodotto diverso da chi gestisce la qualità operativa.
3. Crea momenti di confronto "programmati sull'innovazione", porta a livello di comitato direttivo giovani o casinisti che permettono il collegamento, dando loro risalto per proteggerli nella quotidianità.

Il punto cruciale è che questo sistema deve avere una linea diretta con chi decide davvero e deve essere protetto dalle pressioni a breve termine.

## Passo 3: Avvia roboanti campagne di ingestione dello status quo

Sono un grande sostenitore della cultura d'impresa giapponese, della cura che mettono e della Società che stanno costruendo.

Nel mondo occidentale il miglioramento continuo rimane un miraggio e servono momenti pesanti di autofagia organizzativa che destabilizzino lo status quo e permettono di passare all'azione.

I cocci vanno rotti.

![6 fasi Crescita delle organizzazioni di Greiner](https://cdn.adlimen.com/branding/visuals/greiner-6-phases.png)
6 fasi di crescita di un'organizzazione, [Larry E. Greiner](https://hbr.org/1998/05/evolution-and-revolution-as-organizations-grow)

Ogni periodo di evoluzione in azienda crea una risoluzione. Ironicamente, le pratiche manageriali che creano il successo in una fase diventano esattamente gli elementi che provocano il fallimento nella fase successiva. Le soluzioni di ieri generano i problemi di domani.

Ecco come fare:

1. Sceglie iniziative prioritarie, poche ma rilevanti e comunica la direzione
2. Prendi un manipolo di persone di talento e voglia di emergere da vari reparti, assegnale ai progetti e proteggi il loro tempo
3. Assegna e monitora le sfide con obiettivi a breve termine (max 2 settimane) per far avanzare le iniziative

L'aspetto più difficile è mantenere l'equilibrio tra la gestione efficiente del business attuale e la creazione di quello futuro, in questo campo si misura la vera capacità di un leader.

## Checklist conclusiva

Quando le persone ricevono il permesso di innovare, non tutte le ciambelle escono con il buco, ma non intraprendere questo percorso di rottura con il passato porta sicuramente l'azienda a morire.

La rottura sarà tanto più dolorosa quanto la situazione aziendale sarà bloccata e congestionata.

Ecco gli elementi da mettere in gioco in breve:

1. Riconosci i segnali di allarme che la tua azienda è bloccata a proteggere l'esperienza accumulata piuttosto che permettere l'innovazione.
2. Crea un sistema di allerta che permetta di passare all'azione rapidamente quando individui i segnali
3. Usa la comunicazione e la pianificazione per dare ampio rilievo all'innovazione.

![Dalla protezione del passato all'innovazione](https://cdn.adlimen.com/branding/visuals/innovazione-vs-esperenza.png)

Il tuo ruolo è quello di essere un avvocato del diavolo che mette in continua critica lo status quo. Non arroccarti su quello che hai costruito.

Se vuoi approfondire come evitare la trappola della competenza e costruire un'organizzazione pronta per il futuro, misura la capacità di scalare della tua azienda con lo ScalabilityScore:

{{< tool-cta tool="scalability-score" style="primary" >}}

A presto,

Matteo.
