---
title: "Fai risparmiare 2 mesi di lavoro all'anno alla tua impresa. "
description: "400 000 € buttati? Ecco come evitarlo in 14 giorni con OODA Loop"
layout: "single"
issue_number: 3
slug: "03-decidi-subito-vinci-prima"
translationKey: "03-decide-now-win-first"
related_article_slug: ""
language: "it"
date: 2025-04-24 # Data articolo originale
tags: ['decision-making']
categories: ['newsletter']
---

![Pilot turning the plane in a cockpit](https://cdn.adlimen.com/assets/ai-photos/cockpit-turning.png
)

Oggi condivido un metodo efficace per imprenditori e manager per prendere decisioni, in grado di accelerare lo sviluppo della tua azienda e smettere di perdere le occasioni che passano.

Secondo un sondaggio di McKinsey[^1], ogni anno un'azienda media disperde 400 mila euro[^2] nel processo decisionale. Nella vita di un manager si stimano 13.000 ore[^3] dedicate a decisioni inutili. S0no 6 anni di lavoro!

Ogni decisione presa male fa calare la motivazione e riduce la capacità di leadership.

"I migliori leader sono quelli che di 10 decisioni che prendono, 7 sono buone" diceva mio nonno.

…e per farlo serve decidere in fretta, non mirare alla perfezione 10/10.

La realtà è che i migliori leader sanno prendere decisioni rapidamente e non sprecano le occasioni dietro a progetti che non danno valore. Questo insieme di risultati supera le aspettative dei collaboratori e dona grande visibilità.

Un leader che decide bene sa guidare l'azienda a creare relazioni di valore con i clienti e a contrastare meglio un mercato complicato come quello attuale.

Sfortunatamente, la maggior parte dei direttori soffre di una malattia chiamata paralisi decisionale.

![A comics about decision paralysis](https://cdn.adlimen.com/branding/visuals/decision-comics.png
)

## La paralisi decisionale che distrugge la capacità di crescere delle aziende

I leader affrontano quotidianamente problemi che richiedono decisioni immediate. Questo fenomeno porta anche le aziende più robuste a fallire i progetti di sviluppo. Vuoi sapere se la tua azienda ha questa malattia? Chiediti:

- Sei coinvolto in riunioni inutili senza una chiara direzione da intraprendere?
- Ci sono troppe iniziative aperte che limitano il tempo e l'energia dei collaboratori?
- Vedi la mancanza di piani operativi chiari e mancanza di controllo sulle azioni decise?

Se hai risposto sì ad almeno una domanda, ho una buona notizia per te: esiste un modo per riprendere controllo del timone. Si chiama OODA ed è stato sviluppato dal colonnello John Boyd[^4], un pilota militare, per decidere velocemente e in sicurezza in contesti ad alta incertezza e cambiamento rapido.

Queste decisioni sono 'giochi a somma zero', dove un competitor ha successo a discapito del fallimento di un altro.[^5] Si adatta bene a crisi geopolitica, clienti che non riescono a pianificare e burocrazia che rallenta.

![A simplified version of the OODA Loop](https://cdn.adlimen.com/branding/visuals/ooda-loop-simple.png)

Ecco come fare in 4 passi:

## Passo 1: Osserva

Non puoi vincere senza conoscere il campo di battaglia: raccogli informazioni sui fattori chiave che muovono il tuo business.

In concreto:

- Monitoraggio settimanale di pochi KPI chiave, come vendite, margini, cassa, tempi di consegna
- Sondaggi semplici ai clienti post-vendita e analisi dei problemi di qualità
- Ascolto continuo della rete commerciale e dei dipendenti "sul campo"

Consiglio critico: ogni mattina dedica 5 minuti al "flash report", usa WhatsApp o Teams per farti dare i dati del giorno a fine pomeriggio e guardali al volo.

## Passo 2: Orientati

Non basta accumulare numeri, devi dare loro un senso rispetto alla tua strategia, alla tua cultura e alle lezioni già apprese.

In concreto:

- Confronta i numeri con quello che sta succedendo *davvero* fuori dalla tua azienda:  indici delle materie, bonus che impattano sui clienti, ecc.
- Semplifica in una frase la direzione da prendere
- Rivedi i dati con i tuoi riporti e confrontalo con la strategia per dare senso.
- Classifica per priorità

Domandati:

- Un venditore che chiude meno contratti ma con margini più alti: è un problema o un progresso?
- Un picco nella cassa: è stagionale o sistemico?
- Cosa succederebbe se l'iniziativa fallisse?

Consiglio critico: punta sulla collaborazione schietta, prendi una lavagna e mettici dei post-it sotto 3 colonne (dato, motivazione, priorità)

## Passo 3: Decidi

Ogni decisione taglia fuori tutte le altre, scegli.

In concreto:

- Definisci un esperimento rapido:
  - Cosa puoi ottenere in meno di due settimane?
  - Cosa farai entro 2 ore per renderlo possibile?
  - Come misurerai l'andamento domani?
- Definisci chi è responsabile (uno per ogni risultato desiderato)
- Scrivi il piano in una pagina
  - Cosa: nuovo fornitore di backup in meno di 5 giorni
  - Chi: acquisti
  - Prossima azione: Ricerca su google e chiama i primi 5 fornitori per sapere cosa fanno entro la mattinata.
  - KPI: 2 richieste di preventivo con lead time medio ridotto

Consiglio critico: non devi essere convinto al 100%, e non devi convincere tutti, non è una decisione irreversibile, prendilo e testalo subito. 1 canale, 1 prodotto, 1 target.

## Passo 4: Agisci

Nessun piano di battaglia sopravvive al contatto con il nemico, le decisioni valgono zero se esegui e verifichi subito.

In concreto:

- Scegli la prima attività e agisci
- Non lasciare che altre urgenze tolgano l'attenzione da questa attività
- Per le attività delegate, sfida i collaboratori e garantisci continuo supporto
- Non dimenticarti di controllare a metà esperimento e alla fine.

Consiglio critico: la parte più importante è arrivare in fondo al periodo previsto e capire com'è andata, il feedback dei risultati è fondamentale.

## OODA: l'acceleratore della scalabilità aziendale

La vera crescita di scala avviene quando il processo decisionale non dipende più esclusivamente dal fondatore o dai manager senior.

La bellezza del metodo OODA è che può essere implementato a tutti i livelli dell'organizzazione, creando un sistema nervoso decisionale distribuito.  Mentre la tua azienda cresce, i colli di bottiglia decisionali diventano il principale freno alla scalabilità. Quando ogni team può operare con questo ciclo decisionale autonomo ma allineato strategicamente, la tua capacità di scalare si moltiplica esponenzialmente.

Non è un caso che aziende come Amazon utilizzino varianti di questo approccio[^6] per mantenere l'agilità di una startup pur avendo le dimensioni di un colosso.

## Parti subito con questo strumento

Con il metodo OODA non solo avrai un miglioramento drastico nelle tue decisioni, ma anche:

- metterai a segno in un trimestre il numero di esperimenti che un'azienda fa in 3 anni
- spenderai meno per fare di più
- ridurrai del 50% il tempo necessario per prendere le decisioni e dedicherai il resto a costruire
- avrai una garanzia di risultato almeno 2.3 volte superiore[^7].

Per aiutarti a implementare immediatamente questo framework, ho creato la **Bussola Decisionale da 10 minuti** che puoi iniziare a utilizzare già oggi.

![A screenshot of the Decision Compass](https://cdn.adlimen.com/tools/decision-compass/adlimen-decision-compass-screenshot.png)

{{< tool-cta tool="decision-compass" style="primary" >}}

OODA: Osserva, Orientati, Decidi e Agisci per guidare la tua azienda attraverso la tempesta del mondo moderno.

Alla prossima,

Matteo

[^1]: [Decision making in the age of urgency](https://www.mckinsey.com/capabilities/people-and-organizational-performance/our-insights/decision-making-in-the-age-of-urgency), McKinsey, 30 April 2019
[^2]: Basato sul conteggio: 30% del tempo a fare attività di decision making, di cui il 50% del tempo è inefficace. Su 50 persone (minimo per una media impresa), sono 220 giorni x 8 ore x 50 persone x 30% decision making x 50% buttato = 13.200 ore, valorizzato a 30 €/h = 396.000 €
[^3]: 80.000 ore nella vita di un lavoratore, il 30% in riunioni di cui il 50% inutile = 13.000 ore
[^4]: Il [Colonnello John Boyd](https://www.coljohnboyd.com/) (1927-1997) è stato un pilota dell'Air Force durante la Guerra del Vietnam, quando ha sviluppato il modello decisionale OODA Loop, e consulente strategico del Pentagono.
[^5]: Nella teoria dei giochi, si chiamano "giochi a somma zero" le situazioni in cui la somma delle vincite e delle perdite dei giocatori è sempre zero. In altre parole, ciò che un giocatore guadagna è esattamente ciò che un altro giocatore perde. Non vi è possibilità per i giocatori di collaborare e ottenere un beneficio maggiore per entrambi.
[^6]: Amazon utilizza il famoso [One-Pager](https://www.devpath.com/blog/one-pager-six-pager) per decidere sui progetti complessi. L'OODA loop in senso lato può essere definito un ciclo di Action Learning o Design Thinking. Per ulteriori approfondimenti, [consiglio questo articolo](https://thedecisionlab.com/reference-guide/computer-science/the-ooda-loop).
[^7]: Vedi sondaggio McKinsey, nota 1
